<div dir="auto">

יומן שינויים _(יעני צ'יינגלוג)_
===
28.12.2021
---
מאז הפעם האחרונה שראית את המשחק, אלו השינויים שעשיתי:
- התנגשויות של הכדור עם המחבט (זה הסרטון)
- חשבתי איך לאחסן את הלבנים בזיכרון ואיך לזהות התנגשויות
- פרוצדורה שמציירת את הלבנים לפי האחסון שלהן בזיכרון

לא נתקלתי בכל כך הרבה בעיות, למרות שהיה לי באג שלקח לי שעה להבין כי לא עשיתי ret עם המספר הנכון בסוף פרוצדורה מסוימת, אבל כמובן פתרתי אותו

מה אני צריך לעשות בזמן הקרוב:
- פרוצדורה שמזהה האם הכדור מתנגש עם לבנה
- יצירת הלבנים בתחילת המשחק

3.1.2022
---
מאז העדכון האחרון, אלו השינויים שעשיתי:
- מצאתי סידור נחמד וסימטרי ללבנים, סביר להניח שזמני (זאת התמונה)
- החלטתי סופית איך המשחק יזהה התנגשויות
- התחלתי לכתוב פרוצדורה שעבור קוארדינטה של לבנה בודקת האם הכדור מתנגש איתה באיטרציה הנתונה

לא הייתה הרבה עבודה השבוע, בעיקר כי חגגתי את השנה החדשה בערב שישי שזה הזמן הקבוע שלי לתכנות, וגם כי הייתי צריך לכתוב תוכנית לקודגורו (למרות שזה לא כל כך תופס כי כתבתי תוכנית של 5 שורות אתמול בערב, אנסה לכתוב תוכנית יותר טובה)

מה אני צריך לעשות בשבוע הקרוב:
- להשלים את הפרוצדורה שבודקת התנגשות עם לבנה אחת
- לכתוב פרוצדורה שבודקת התנגשויות עם כל הלבנים
- ליישם אותן בלופ המשחק

11.1.2022
---
השינויים האחרונים שעשיתי:
- סיימתי את מערכת ההתנגשות הבסיסית! עדיין יש בה קצת באגים ומקומות לשיפור, אבל כעיקרון היא עובדת
- שיניתי את הסידור של הלבנים כדי שיהיה נוח יותר לבדוק, זמני
- תיקנתי בעיה שהייתה בפרוצדורה שמציירת לבנים

אני עדיין צריך לשפר את מערכת ההתנגשויות עם הלבנים, וגם נתקלתי בבעיה שקרתה אחרי שהוספתי שורת לבנים שלישית, אז צריך לחקור אותה. דבר נוסף שחשבתי עליו הוא שכרגע מהלך המשחק הוא קבוע; כל עוד אתה מזיז את המחבט בזמן הנכון הכדור יזוז לאותם המקומות בדיוק. אני צריך לחשוב על דרכים לשנות את זה ו"לתגמל" את השחקן כשהוא "מסתכן" ומזיז רק את קצה המחבט לכדור (לדעתי משהו דומה קורה בפונג ובברייקאאוט המקורי)

מה אני צריך לעשות בשבוע הקרוב:
- לשפר את מערכת ההתנגשות ולתקן את הבאגים שמצאתי
- למצוא דרך בה מהלך המשחק לא יהיה קבוע

25.2.2022
---
השינויים האחרונים שעשיתי:
- מצאתי סידור **מושלם** ללבנים, למרות שגם הוא אולי ישתנה אם ארגיש שצריך
- התחלתי לכתוב את מערכת שינוי המהירות בהתאם לנקודת הפגיעה במחבט

מאז הזום התקדמתי ממש קצת, אבל כן גיבשתי רעיון סופי לשינוי מהירות שאני חושב שיהיה נוח, וגם חשבתי על בונוסים למיניהם לאור הפוסט שלך על מספרים רנדומליים. התכנון שלי לחופשה הוא לסיים את השיעורי בית כמה שיותר מהר, בתקווה מחר, ואז יהיה לי שבוע פנוי לעצמי להירגע, לעבוד על המשחק ולדחוף אימון או שניים למבחנים באמצע (הקרוב רק עוד שלושה שבועות)

מה אני צריך לעשות בשבוע הקרוב:
- להשלים את מערכת שינוי המהירות בהתאם לנקודת הפגיעה במחבט
- לשפצר קצת את זיהוי ההתנגשויות עם הלבנים (יש משהו קטן שאני רוצה לשנות)
- להתחיל להוסיף בונוסים ואקסטרות

1.2.2022
---
השינויים האחרונים שעשיתי:
- הוספתי שתי פרוצדרות שמקלות על שינוי ערכים במשתנים
- סיימתי את מערכת שינוי המהירות בהתאם לנקודה הפגיעה במחבט
- הוספתי מקרה קצה לזיהוי ההתנגשויות עם הלבנים
- תיקנתי באג עם המחבט שנוצר כבר בהתחלה (למרות שאהבתי אותו, אבל מה לעשות)

כפי שאפשר לראות בסרטון, החלטתי שפגיעה באמצע תוביל למהירות גבוהה ופגיעה בצדדים תוביל למהירות קטנה יותר. אני חושב שזה יותר נוח ויותר נחמד ככה. כרגע, אפשר לקרוא למשחק "גמור" ובהחלט אקרא לו מגניב, אך השלב האחרון יהיה להוסיף בונוסים ואקסטרות, ואולי גם מסך סיום אם יהיה לי זמן וכוח. נכון לעכשיו אני כבר בשלבי סיום.

מה אני צריך לעשות בשבוע הקרוב:
- לחשוב על בונוסים טובים
- להוסיף אותם למשחק

8.2.2022
---
השינויים האחרונים שעשיתי:
- הוספתי צלילים למשחק _והולי שיט זה משפר את החוויה כל כך_
- הוספתי כדוריות ורודות, פירוט בפסקה

המטרה הייתה להוסיף אלמנט בונוס של קושי למשחק, לצאת קצת מגבולות הברייקאאוט הקלאסי. הפתרון שלי היה להוסיף את הכדוריות הורודות האלה, ראה סרטון. כשאתה פוגע בלבנה והורס אותה, יש סיכוי של 3/16 שתיפול משם כדורית. הכדורית נופלת ומאיצה למטה, ואתה צריך "לקלוט" אותה עם המחבט, כלומר להזיז את המחבט למיקום שלה. אם אתה מצליח, יופי טופי, שרדת, והתנגן צליל גבוה וחמוד. אם לא, חבל, וכמו מה שקורה כשאתה לא מצליח לחבוט בכדור בזמן, אתה נפסל. העיקרון הזה נשמע קטן ולא משמעותי, אבל מסתבר שהתוספת הזאת נותנת למשחק נופך מעניין; ברגע שכדורית מתווצרת, אתה צריך להגיב ולחשוב מהר לאן הכדור צריך לזוז בשביל שתוכל לקלוט את שניהם, וזוהי גם תרומה של מערכת שינוי המהירות. לדוגמה, בסוף הסרטון המצורף, התווצרה כדורית שנייה, ואילו הייתי מזיז את המחבט כך שהכדור ייגע בקצה שלו ולא במרכזו (והמהירות בציר האופקי תרד), סביר להניח שהייתי מצליח לקלוט את שני העצמים בזמן.

\* הערה: כדוריות pills זה שם מאוד מטומטם, אבל זה הדבר הראשון שעלה לי לראש LOL

מה אני צריך לעשות בשבוע הקרוב:
- לנסות לתקן באג של ההתנגשויות עם הלבנים
- להוסיף מסך התחלה
- להוסיף מסך סיום
- להוסיף מגנינת סיום?
- להראות לכמה אנשים ולקבל פידבק
- לתכנת ולשנות דברים לפי ההערות של אורן, אם יש, בתקווה שאין

22.2.2022
---
השינויים האחרונים שעשיתי:
- יצרתי GitHub Project בשביל לנהל את המשימות שלי בצורה יותר טובה (הוא ציבורי אז גם אורן יכול להסתכל)
- הגבלתי את תזוזת המחבט לקצוות החלון
- הבלטתי את הכדורית
- שיניתי את השפעת הכדורית; במקום פסילה, האטת המחבט
- תיקנתי באג שההתנגשויות עם הלבנים לא תמיד נקלטות
- הוספתי מסך התחלה עם הוראות
- הוספתי מסך סיום לניצחון
- הוספתי מסך סיום להפסד

זה מה שעשיתי בכל השבועיים. האמת שה"פרוייקט" בגיטהאב, שזה כמו לוח Trello, עזר מאוד בפרודקטיביות ובניהול. ראיתי שהפסילה כשלא קולטים את הכדורית בזמן היא די מעצבנת, אז בהמלצת אחותי שיניתי את זה להאטה של המחבט, ואז גם יהיה אתגר להגיע לכדור אבל יהיה אפשרי. כעיקרון סיימתי את המשחק לגמרי, ויש לי עכשיו שבוע להוסיף דברים שוליים כמו סאונדים או שינוי של מספרים. הערה אחת רק, אחרי הסתכלות מחודשת על ההערות האחרונות, אני מקווה שהבנת שמה שאני משנה בהתאם לנקודת הפגיעה במחבט הוא ה**מהירות האופקית** של הכדור, ולא המהירות של המחבט או משהו. כך גם המסלול של הכדור משתנה (כשפוגעים באמצע המחבט הכדור קופץ בזווית 45 אבל כשפוגעים בקצוות הכדור קופץ בזווית 67). אתה יכול לראות את זה בסרטון המצורף, ושים לב לצליל.

מה אני צריך לעשות בשבוע הקרוב:
- פרוצדורה שמנגנת מנגינות לפי מערך תווים
- מנגינת סיום
- ריקרול כאיסטר אג?
</div>